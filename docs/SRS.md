

# Citizen Protection Project

### Σκοπός του συστήματος:

Ο σκοπός του συστήματος είναι η καταγραφή και η διαχείριση επειγόντων περιστατικών έπειτα από τηλεφωνική αναφορά πολιτών, και ο συντονισμός των διαφόρων φορέων αντιμετώπισης κρίσεων. Το σύστημα ενημερώνει έγκαιρα τους αρμόδιους φορείς και το προσωπικό, έτσι ώστε ανταποκρίνονται άμεσα στο περιστατικό. Τέλος, τα αρμόδια στελέχη της κυβέρνησης μπορούν να ενημερωθούν συνολικά για την πρόοδο και την κατάσταση των περιστατικών ή να κάνουν κάποια αναζήτηση για την εμφάνιση στατιστικών στοιχείων.

### Ομάδες χρηστών:

1. _Υπάλληλοι του Κέντρου Ελέγχου:_ 

Οι χρήστες καταγράφουν το συμβάν στην εφαρμογή έπειτα από τηλεφωνική αναφορά, ενημερώνουν τους φορείς και αφού ένα περιστατικό ολοκληρωθεί από τα εμπλεκόμενα τμήματα, αναλαμβάνουν να συγκεντρώσουν τις πληροφορίες από τις αναφορές.

2. _Υπάλληλοι Τοπικών Τμημάτων Αστυνομίας - Πυροσβεστικής - Ε.Κ.Α.Β - Λιμενικού:_

Οι χρήστες αυτοί ελέγχουν περιστατικά σχετικά με τον αντίστοιχο φορέα, αναλαμβάνουν να συνθέσουν τις αναφορές του προσωπικού του τμήματος, να καταθέσουν μια τελική αναφορά για το περιστατικό και, στη συνέχεια, να το κλείσουν για το συγκεκριμένο τμήμα. 

3. _Προσωπικό Αστυνομίας - Πυροσβεστικής - Ε.Κ.Α.Β - Λιμενικού:_

Οι χρήστες ενημερώνονται άμεσα από το σύστημα για ένα συμβάν σχετικό με τον αντίστοιχο φορέα και καλούνται να επέμβουν. Ένημερώνονται μέσω τη εφαρμογής και έχουν την δυνατότητα να προσθέτουν αναφορές σχετικές με το περιστατικό.

4. _Διοίκηση Αστυνομίας - Πυροσβεστικής - Ε.Κ.Α.Β - Λιμενικού:_

Οι χρήστες παρατηρούν την πρόοδο των περιστατικών σχετικά με τον αντίστοιχο φορέα, μελετούν διαγράμματα, στατιστικά και αναφορές με βάση διάφορα κριτήρια.

5. _Αρμόδια μέλη της Κυβέρνησης, Διοίκηση του ΚΕ:_

Οι χρήστες παρατηρούν την πρόοδο των περιστατικών, μελετούν διαγράμματα, στατιστικά και αναφορές με βάση διάφορα κριτήρια. 

### Εμβέλεια συστήματος

Το σύστημα περιλαμβάνει την ενημέρωση των αρμόδιων φορέων (Τμημάτων και Προσωπικών) και όχι την επικοινωνία μεταξύ τους.
Η επικοινωνία των πολιτών με το κέντρο ελέγχου για την αναφορά κάποιου συμβάντος γίνεται εκτός συστήματος, μέσω τηλεφωνικής κλήσης.
Οι φορείς που ενημερώνονται από το σύστημα είναι οι: Αστυνομία, Τροχαία, Πυροσβεστική,  ΕΚΑΒ και Λιμενικό. 

###  Απαιτήσεις (ανά ομάδα χρηστών):

Λειτουργικές

Όλοι:
* Πιστοποίηση Εισόδου
* Δικαιοδοσία Χρηστών
* Δυνατότητα αποσύνδεσης
* Αναζήτηση στα συμβάντα σύμφωνα με κατάσταση, προτεραιότητα, φορέα, τοποθεσία και ημερομηνία συμβάντος, με κείμενο και με ύπαρξη θυμάτων ή/και τραυματιών

Υπάλληλοι Κέντρου Ελέγχου:
* Καταγραφή Νέου Συμβάντος
* Έγκαιρη Ενημέρωση των Φορέων
* Λεπτομερής Καταγραφή του Συμβάντος
* Ενημέρωση Πληροφοριών Συμβάντος
* Συλλογή Αναφορών και Εξαγωγή Στατιστικών Στοιχείων
* Ολοκλήρωση Συμβάντος
* Προεπισκόπηση Συμβάντος
* Προβολή Συμβάντος

Υπάλληλοι Τοπικών Τμημάτων Αστυνομίας - Πυροσβεστικής - Ε.Κ.Α.Β - Λιμενικού:
* Λήψη Ειδοποίησης για νέο συμβάν
* Προβολή Τρεχόντων Συμβάντων του τοπικού τμήματος
* Προβολή Ιστορικού Συμβάντων που έχει αναλάβει το τμήμα προηγουμένως
* Ενημέρωση για ανάγκη επιπλέον φορέων
* Ενημέρωση για ανάγκη επιπλέον προσωπικού
* Κατάθεση (Τελικής) Αναφοράς Τμήματος
* Ολοκλήρωση Συμβάντος από την πλευρά του Τμήματος
* Προεπισκόπηση Συμβάντος
* Προβολή Συμβάντος

Προσωπικό Αστυνομίας - Πυροσβεστικής - Ε.Κ.Α.Β - Λιμενικού:
* Έγκυρη Λήψη Ειδοποίησης για νέο συμβάν
* Αποδοχή/Απόρριψη Συμβάντος
* Προβολή Τρέχοντος Συμβάντος που έχει αναλάβει ο χρήστης
* Προβολή Τρεχόντων Συμβάντων του τοπικού τμήματος
* Προβολή Ιστορικού Συμβάντων που έχει αναλάβει ο χρήστης προηγουμένως
* Κατάθεση Αναφοράς
* Έγκαιρη Ειδοποίηση για το συμβάν
* Προεπισκόπηση Συμβάντος
* Προβολή Συμβάντος

Διοίκηση Αστυνομίας - Πυροσβεστικής - Ε.Κ.Α.Β - Λιμενικού
* Προεπισκόπηση Συμβάντων σχετικά με τον αντίστοιχο φορέα
* Προβολή στατιστικών αναφορών, διαγραμμάτων και γραφημάτων και θερμικό χάρτη για τον αντίστοιχο φορέα
* Σύνθετη αναζήτηση και προβολή συμβάντων του αντίστοιχου φορέα με χρήση φίλτρων (όπως ημερομηνία, φορείς, προτεραιότητα και τοποθεσία)

Αρμόδια Διοικητικά Μέλη, Διοίκηση Κ.Ε.:
* Προεπισκόπηση Συμβάντος
* Προβολή στατιστικών αναφορών, διαγραμμάτων και γραφημάτων θερμικό χάρτη
* Σύνθετη αναζήτηση και προβολή συμβάντων με χρήση φίλτρων (όπως ημερομηνία, φορείς, προτεραιότητα και τοποθεσία)

Προσωπικό Φορέων (ANDROID):
*	Προεπισκόπηση Τρέχοντος Συμβάντος
*	Λήψη Ειδοποίησης για νέο συμβάν
*	Προβολή Ιστορικού Συμβάντων που έχει αναλάβει ο χρήστης
* Προεπισκόπηση Συμβάντος με επιλογή από το ιστορικό


Μη λειτουργικές
* Χρόνος ενημέρωσης για ένα συμβάν το πολύ 10 δευτερόλεπτα
* Ασφάλεια λογαριασμών σύνδεσης
* 24ωρη λειτουργία της εφαρμογής
* Άμεση ανάκαμψη σε περίπτωση δυσλειτουργίας του συστήματος  
* Επικοινωνία μεταξύ κάθε τμήματος και του αντίστοιχου προσωπικού του και εκτός εφαρμογής
* Επικοινωνία μεταξύ του προσωπικού ενός τμήματος εκτός εφαρμογής (π.χ. Αστυνομικοί)
* Ιστορικό αναφορών


### Παραδοχές συστήματος
* Μετά το κλείσιμο του συμβάντος, δεν θα γίνονται επιπλέον σχόλια και αλλαγές.
* Δεν λαμβάνουμε υπόψη τις περιπτώσεις όπου δεν υπάρχει αρκετό προσωπικό να καλύψει το συμβάν.
* Σε περίπτωση λάθους, γίνεται τηλεφωνική ενημέρωση.
* Για back-up, ενημέρωση μέσω ασυρμάτου.
* Ο αριθμός του απαιτούμενου προσωπικού καθορίζεται από την προτεραιότητα. 3 για χαμηλή, 5 για μεσαία, 8 για υψηλή.



### Προδιαγραφές
##### Όλοι οι χρήστες

| Απαίτηση           | Πιστοποίηση Εισόδου                                          |
| ------------------ | ------------------------------------------------------------ |
| **Ομάδες Χρηστών** | Όλες                                                         |
| **Προδιαγραφή**    | Ο χρήστης πιστοποιείται μέσω του endpoint /login δίνοντας το username και το password. To back-end ελέγχει μέσω του αλγορίθμου τον κωδικό πάνω στο hash που είναι αποθηκευμένο στην βάση για τον χρήστη του αντίστοιχου username. Σε περίπτωση επιτυχίας, στον χρήστη δίνεται ένα token για την επικοινωνία στην συνέχεια. |

| Απαίτηση           | Δικαιοδοσία χρηστών                                          |
| ------------------ | ------------------------------------------------------------ |
| **Ομάδες Χρηστών** | Όλες                                                         |
| **Προδιαγραφή**    | Ο χρήστης σε κάθε επικοινωνία με την βάση, θα πρέπει στο HTTP request να προσθέσει το Authorization Header “Bearer ${token}” όπου το token το έχει λάβει κατά την διαδικασία πιστοποίησής του. |

| Απαίτηση           | Αναζήτηση στα συμβάντα σύμφωνα με κατάσταση, προτεραιότητα, φορέα, τοποθεσία και ημερομηνία συμβάντος, με κείμενο και με ύπαρξη θυμάτων ή/και τραυματιών |
| ------------------ | ------------------------------------------------------------ |
| **Ομάδες Χρηστών** | Όλες                                                         |
| **Προδιαγραφή**    | Αφού ένας χρήστης έχει συνδεθεί θα μπορεί πατώντας ένα κουμπί στο navigation menu να πραγματοποιήσει σύνθετη αναζήτηση με βάση προκαθορισμένα φίλτρα σε checkboxes. Ακόμη θα υπάρχει μπάρα αναζήτησης όπου ο χρήστης θα μπορεί να αναζητήσει συμβάντα πληκτρολογώντας σε ελεύθερο κείμενο. |

| Απαίτηση           | Προεπισκόπηση Συμβάντος                                      |
| ------------------ | ------------------------------------------------------------ |
| **Ομάδες Χρηστών** | Όλες                                                         |
| **Προδιαγραφή**    | Πατώντας σε ένα συμβάν από μία λίστα συμβάντων ανάλογα με τον χρήστη (τρεχόντων ή ιστορικού), εμφανίζεται ένα αναδυόμενο παράθυρο με την προεπισκόπηση του συμβάντος. |

| Απαίτηση           | Προβολή Συμβάντος                                            |
| ------------------ | ------------------------------------------------------------ |
| **Ομάδες Χρηστών** | Όλες                                                         |
| **Προδιαγραφή**    | Πατώντας την επιλογή “Περισσότερα” στην προεπισκόπηση του Συμβάντος ο χρήστης θα μεταφέρεται στην σελίδα του συμβάντος που θα περιέχει όλες τις πληροφορίες αυτού. |

| Απαίτηση           | Δυνατότητα αποσύνδεσης                                       |
| ------------------ | ------------------------------------------------------------ |
| **Ομάδες Χρηστών** | Όλες                                                         |
| **Προδιαγραφή**    | Εφόσον ένας χρήστης έχει συνδεθεί, θα εμφανίζεται πάνω δεξιά το όνομα του. Πατώντας το, με dropdown θα μπορεί να επιλέξει “αποσύνδεση” και σβήνεται το authentication token από το local storage. |



##### Υπάλληλοι Κέντρου Ελέγχου

| Απαίτηση           | Καταγραφή νέου συμβάντος                                     |
| ------------------ | ------------------------------------------------------------ |
| **Ομάδες Χρηστών** | Υπάλληλοι Κέντρου Ελέγχου                                    |
| **Προδιαγραφή**    | Ο συνδεδεμένος χρήστης, πατώντας το κουμπί “+” Νέο Συμβάν, μεταφέρεται στη φόρμα καταγραφής συμβάντος, όπου συμπληρώνει τα απαραίτητα πεδία που βρίσκονται αριστερά προκειμένου να ειδοποιήθουν οι φορείς. |

| Απαίτηση           | Έγκαιρη Ενημέρωση των Φορέων                                 |
| ------------------ | ------------------------------------------------------------ |
| **Ομάδες Χρηστών** | Υπάλληλοι Κέντρου Ελέγχου                                    |
| **Προδιαγραφή**    | Ο χρήστης, στη φόρμα καταγραφής συμβάντος, αφού συμπληρώσει τα πεδία που βρίσκονται στα αριστερά και είναι απαραίτητα για την ενημέρωση των φορέων, πατάει το κουμπί “Άμεση Ειδοποίηση”. Το συμβάν στέλνεται στους επιλεγμένους φορείς και στο προσωπικό των φορέων που βρίσκονται κοντά στο περιστατικό και τα στοιχεία μαζί με την ώρα έναρξης του περιστατικού αποθηκεύονται στην βάση. |

| Απαίτηση           | Λεπτομερής καταγραφή του συμβάντος                           |
| ------------------ | ------------------------------------------------------------ |
| **Ομάδες Χρηστών** | Υπάλληλοι Κέντρου Ελέγχου                                    |
| **Προδιαγραφή**    | Ο υπάλληλος, αφού γίνει η αρχική ενημέρωση των φορέων, συμπληρώνει τα πεδία στην δεξιά στήλη της φόρμας καταγραφής συμβάντος, όπου περιλαμβάνονται λεπτομέρειες για το περιστατικό(τηλέφωνο & ονοματεπώνυμο αναφέροντα,είδος συμβάντος,περιγραφή). Τέλος, πατώντας “Ολοκλήρωση”, ενημερώνεται η καταχώρηση στη βάση. |

| Απαίτηση           | Ενημέρωση πληροφοριών συμβάντος                              |
| ------------------ | ------------------------------------------------------------ |
| **Ομάδες Χρηστών** | Υπάλληλοι Κέντρου Ελέγχου                                    |
| **Προδιαγραφή**    | Από τη προβολή συμβάντος, με ένα κουμπί, θα μπορεί να εισέλθει σε μορφή επεξεργασίας και να ενημερώσει τις πληροφορίες του συμβάντος. |

| Απαίτηση           | Προβολή συμβάντων προς ολοκλήρωση                            |
| ------------------ | ------------------------------------------------------------ |
| **Ομάδες Χρηστών** | Υπάλληλοι Κέντρου Ελέγχου                                    |
| **Προδιαγραφή**    | Πατώντας την επιλογή (“Συμβάντα προς ολοκλήρωση”) στο πλαϊνό μενού, ο χρήστης θα κατευθύνεται σε μια σελίδα με όλα τα συμβάντα που έχουν κλείσει από τα τοπικά τμήματα και αναμένουν την κατάθεση της τελικής αναφοράς. |

| Απαίτηση           | Συλλογή Αναφορών και Εξαγωγή Στατιστικών Στοιχείων           |
| ------------------ | ------------------------------------------------------------ |
| **Ομάδες Χρηστών** | Υπάλληλοι Κέντρου Ελέγχου                                    |
| **Προδιαγραφή**    | Έπειτα από τις τελικές αναφορές των εμπλεκόμενων φορέων, ο υπάλληλος του Κ.Ε. θα συγκεντρώνει τις πληροφορίες από τις αναφορές και θα συμπληρώνει μια φόρμα με συγκεκριμένα στοιχεία,  με σκοπό την εξαγωγή στατιστικών. |

| Απαίτηση           | Ολοκλήρωση Συμβάντος                                         |
| ------------------ | ------------------------------------------------------------ |
| **Ομάδες Χρηστών** | Υπάλληλοι Κέντρου Ελέγχου                                    |
| **Προδιαγραφή**    | Ο υπάλληλος, αφού συμπληρώσει την τελική φόρμα, θα πατάει το κουμπί "Κλείσιμο Συμβάντος" και το συμβάν θα θεωρείται λήξαν. |



##### Υπάλληλοι Τοπικών Τμημάτων Αστυνομίας - Πυροσβεστικής - Ε.Κ.Α.Β - Λιμενικού

| Απαίτηση           | Λήψη Ειδοποίησης για νέο συμβάν                              |
| ------------------ | ------------------------------------------------------------ |
| **Ομάδες Χρηστών** | Υπάλληλοι Τοπικών Τμημάτων Αστυνομίας - Πυροσβεστικής - Ε.Κ.Α.Β - Λιμενικού, Προσωπικό Αστυνομίας - Πυροσβεστικής - Ε.Κ.Α.Β - Λιμενικού |
| **Προδιαγραφή**    | Με ανανέωση της σελίδας, θα εμφανίζονται τα νέα συμβάντα με επισήμανση, ώστε να διαφέρουν από τα παλαιότερα. |

| Απαίτηση           | Προβολή Τρεχόντων Συμβάντων του τοπικού τμήματος             |
| ------------------ | ------------------------------------------------------------ |
| **Ομάδες Χρηστών** | Υπάλληλοι Τοπικών Τμημάτων Αστυνομίας - Πυροσβεστικής - Ε.Κ.Α.Β - Λιμενικού |
| **Προδιαγραφή**    | Στην κεντρική σελίδα εμφανίζονται τα πρώτα 5 συμβάντα σε λίστα και δίνεται η επιλογή “Φόρτωση περισσότερων” για τα υπόλοιπα, αν υπάρχουν. Δίπλα στην λίστα εμφανίζονται τα συμβάντα σε χάρτη με βάση την τοποθεσία τους. |

| Απαίτηση           | Προβολή Ιστορικού Συμβάντων που έχει αναλάβει το τμήμα προηγουμένως |
| ------------------ | ------------------------------------------------------------ |
| **Ομάδες Χρηστών** | Υπάλληλοι Τοπικών Τμημάτων Αστυνομίας - Πυροσβεστικής - Ε.Κ.Α.Β - Λιμενικού |
| **Προδιαγραφή**    | Πατώντας την δεύτερη επιλογή (“Συμβάντα”) στο πλαϊνό μενού, το προσωπικό των τμημάτων μπορεί να δει ένα ιστορικό των συμβάντων που έχει αναλάβει. |

| Απαίτηση           | Ενημέρωση για ανάγκη επιπλέον φορέων                         |
| ------------------ | ------------------------------------------------------------ |
| **Ομάδες Χρηστών** | Υπάλληλοι Τοπικών Τμημάτων Αστυνομίας - Πυροσβεστικής - Ε.Κ.Α.Β - Λιμενικού |
| **Προδιαγραφή**    | Στην σελίδα του συμβάντος θα υπάρχουν checkboxes με τους φορείς σε περίπτωση που χρειαστούν επιπλέον κατά την εξέλιξη του συμβάντος. |

| Απαίτηση           | Ενημέρωση για ανάγκη επιπλέον προσωπικού                     |
| ------------------ | ------------------------------------------------------------ |
| **Ομάδες Χρηστών** | Υπάλληλοι Τοπικών Τμημάτων Αστυνομίας - Πυροσβεστικής - Ε.Κ.Α.Β - Λιμενικού |
| **Προδιαγραφή**    | Στη σελίδα του συμβάντος θα υπάρχει ειδικό πεδίο για ζήτηση επιπλέον προσωπικού, εφόσον αυτό κριθεί απαραίτητο. |

| Απαίτηση           | Κατάθεση (Τελικής) Αναφοράς Τμήματος                         |
| ------------------ | ------------------------------------------------------------ |
| **Ομάδες Χρηστών** | Υπάλληλοι Τοπικών Τμημάτων Αστυνομίας - Πυροσβεστικής - Ε.Κ.Α.Β - Λιμενικού |
| **Προδιαγραφή**    | Στη σελίδα προβολής συμβάντος, ο υπάλληλος του τμήματος θα μπορεί να καταθέτει αναφορά σε μορφή σχολίου. Επιπλέον, θα υπάρχει ειδικό checkbox που θα μπορεί να επιλέξει όταν θελήσει να κάνει την τελική αναφορά, πριν κλείσει το συμβάν από μεριάς του. |

| Απαίτηση           | Ολοκλήρωση Συμβάντος από την πλευρά του Τμήματος             |
| ------------------ | ------------------------------------------------------------ |
| **Ομάδες Χρηστών** | Υπάλληλοι Τοπικών Τμημάτων Αστυνομίας - Πυροσβεστικής - Ε.Κ.Α.Β - Λιμενικού |
| **Προδιαγραφή**    | Εφόσον κατατεθεί η τελική αναφορά του τμήματος, το συμβάν ολοκληρώνεται από τη πλευρά του τμήματος, θεωρείται περατωμένο και σε αναμονή για την τελική αναφορά από το Κ.Ε. |



##### Προσωπικό Αστυνομίας - Πυροσβεστικής - Ε.Κ.Α.Β - Λιμενικού

| Απαίτηση           | Αποδοχή/Απόρριψη Συμβάντος                                   |
| ------------------ | ------------------------------------------------------------ |
| **Ομάδες Χρηστών** | Προσωπικό Αστυνομίας - Πυροσβεστικής - Ε.Κ.Α.Β - Λιμενικού   |
| **Προδιαγραφή**    | Στην αρχική σελίδα του χρήστη, εμφανίζονται τα νέα συμβάντα που έχουν καταγραφεί στο σύστημα. Δίπλα σε κάθε νέο περιστατικό θα υπάρχει ένα κουμπί που θα λέει “Αποδοχή”. Εάν ο χρήστης το πατήσει σημαίνει πως θα αναλάβει το περιστατικό, αν όχι το περιστατικό παραμένει εκεί μέχρι να κλείσει. |

| Απαίτηση           | Προβολή Τρέχοντος Συμβάντος που έχει αναλάβει ο χρήστης      |
| ------------------ | ------------------------------------------------------------ |
| **Ομάδες Χρηστών** | Προσωπικό Αστυνομίας - Πυροσβεστικής - Ε.Κ.Α.Β - Λιμενικού   |
| **Προδιαγραφή**    | Αφού ο χρήστης έχει αποδεχτεί ένα συμβάν όπως αναφέρεται στην “Αποδοχή/Απόρριψη Συμβάντος”, αυτό εμφανίζεται στο αριστερό μενού πατώντας την επιλογή “Τρέχον Συμβάν”. |

| Απαίτηση           | Προβολή Τρέχοντων Συμβάντων του τοπικού τμήματος             |
| ------------------ | ------------------------------------------------------------ |
| **Ομάδες Χρηστών** | Προσωπικό Αστυνομίας - Πυροσβεστικής - Ε.Κ.Α.Β - Λιμενικού   |
| **Προδιαγραφή**    | Ένας συνδεδεμένος χρήστης θα μπορεί να δει τα τρέχοντα συμβάντα επιλέγοντας “Ανοιχτά Συμβάντα” στο αριστερό μενού. Εκεί θα εμφανίζονται μόνο τα συμβάντα σχετικά με το τμήμα στο οποίο ανήκει. |

| Απαίτηση           | Προβολή Ιστορικού Συμβάντων που έχει αναλάβει ο χρήστης προηγουμένως |
| ------------------ | ------------------------------------------------------------ |
| **Ομάδες Χρηστών** | Προσωπικό Αστυνομίας - Πυροσβεστικής - Ε.Κ.Α.Β - Λιμενικού   |
| **Προδιαγραφή**    | Πατώντας την τρίτη επιλογή “Ιστορικό” στο αριστερό μενού, ο χρήστης θα μπορεί να δει όλα τα συμβάντα στα οποία έχει συμμετάσχει στο παρελθόν. |

| Απαίτηση           | Κατάθεση Αναφοράς                                            |
| ------------------ | ------------------------------------------------------------ |
| **Ομάδες Χρηστών** | Προσωπικό Αστυνομίας - Πυροσβεστικής - Ε.Κ.Α.Β - Λιμενικού   |
| **Προδιαγραφή**    | Στη σελίδα του τρέχοντος συμβάντος, ο χρήστης θα μπορεί να καταθέτει οποιαδήποτε αναφορά, παρατήρηση ή απαίτηση σχετικά με το συμβάν σε μορφή σχολίου. |



##### Διοίκηση Αστυνομίας - Πυροσβεστικής - Ε.Κ.Α.Β - Λιμενικού,

#####  Αρμόδια Διοικητικά Μέλη, Διοίκηση Κ.Ε.

| Απαίτηση           | Προβολή στατιστικών αναφορών, διαγραμμάτων και γραφημάτων θερμικό χάρτη |
| ------------------ | ------------------------------------------------------------ |
| **Ομάδες Χρηστών** | Διοίκηση Αστυνομίας - Πυροσβεστικής - Ε.Κ.Α.Β - Λιμενικού,<br />Αρμόδια Διοικητικά Μέλη, Διοίκηση Κ.Ε. |
| **Προδιαγραφή**    | Μόλις συνδεθεί, ο χρήστης οδηγείται στην σελίδα με τα στατιστικά διαγράμματα και τον θερμικό χάρτη όπου εμφανίζονται τα συμβάντα των φορέων που τον αφορούν. |

| Απαίτηση           | Σύνθετη αναζήτηση και προβολή συμβάντων με χρήση φίλτρων (όπως ημερομηνία, φορείς, προτεραιότητα και τοποθεσία) |
| ------------------ | ------------------------------------------------------------ |
| **Ομάδες Χρηστών** | Διοίκηση Αστυνομίας - Πυροσβεστικής - Ε.Κ.Α.Β - Λιμενικού, Αρμόδια Διοικητικά Μέλη, Διοίκηση Κ.Ε. |
| **Προδιαγραφή**    | Ο χρήστης, πατώντας το κουμπί “Σύνθετη αναζήτηση” στο μενού στο αριστερό μέρος της σελίδας, οδηγείται στην σελίδα όπου εμφανίζονται τα συμβάντα των φορέων που τον αφορούν. Εκεί, έχει την δυνατότητα να εφαρμόσει φίλτρα που βρίσκονται στο πλάι με checkboxes και επιλογές σχετικά με την ημερομηνία, την  προτεραιότητα, την τοποθεσία, τα δεδομένα των τελικών αναφορών, και όπου είναι δυνατόν, τους φορείς. Επίσης, μπορεί να αναζητήσει κάποιο συμβάν πατώντας στο πεδίο της αναζήτησης μέσω κειμένου. |

##### Προσωπικό Φορέων (ANDROID)

| Απαίτηση           | Προεπισκόπηση Τρέχοντος Συμβάντος                            |
| ------------------ | ------------------------------------------------------------ |
| **Ομάδες Χρηστών** | Προσωπικό Φορέων (ANDROID)                                   |
| **Προδιαγραφή**    | Στην αρχική οθόνη της εφαρμογής ενός συνδεδεμένου χρήστη εμφανίζονται βασικές πληροφορίες, όπως τίτλος και διεύθυνση του τρέχοντος συμβάντος. Αν ο χρήστης θέλει να μεταβεί σε προβολή του συμβάντος, τότε πατάει “περισσότερες λεπτομέρειες”. Σε περίπτωση που δεν βρίσκεται στην σελίδα του τρέχοντος συμβάντος, τότε μπορεί να μεταβεί σε αυτή πατώντας στο μενού πάνω δεξιά και επιλέγοντας Τρέχον Συμβάν. |

| Απαίτηση           | Προβολή Τρέχοντος Συμβάντος                                  |
| ------------------ | ------------------------------------------------------------ |
| **Ομάδες Χρηστών** | Προσωπικό Φορέων (ANDROID)                                   |
| **Προδιαγραφή**    | Ο χρήστης πατώντας  “περισσότερες λεπτομέρειες”, μεταβαίνει σε προβολή του συμβάντων. Σε περίπτωση που δεν βρίσκεται στην σελίδα του τρέχοντος συμβάντος, τότε μπορεί να μεταβεί σε αυτή πατώντας στο μενού πάνω δεξιά και επιλέγοντας Τρέχον Συμβάν. |

| Απαίτηση           | Λήψη Ειδοποίησης για νέο συμβάν                              |
| ------------------ | ------------------------------------------------------------ |
| **Ομάδες Χρηστών** | Προσωπικό Φορέων (ANDROID)                                   |
| **Προδιαγραφή**    | Σε περίπτωση που ο συνδεδεμένος χρήστης δεν έχει δεχτεί κάποιο συμβάν τότε στην σελίδα τρέχοντος συμβάντος θα εμφανίζεται σχετικό μήνυμα “Κανένα Συμβάν διαθέσιμο” και ένα κουμπί επαναφόρτωσης. Όταν ο χρήστης δεχθεί κάποιο συμβάν, πατώντας το κουμπί επαναφόρτωσης, θα εμφανίζονται οι λεπτομέρειες του συμβάντος. |

| Απαίτηση           | Προβολή Ιστορικού Συμβάντων του χρήστη                       |
| ------------------ | ------------------------------------------------------------ |
| **Ομάδες Χρηστών** | Προσωπικό Φορέων (ANDROID)                                   |
| **Προδιαγραφή**    | Ένας συνδεδεμένος χρήστης θα μπορεί να δει το Ιστορικό Συμβάντων πατώντας στο μενού πάνω δεξιά και έπειτα “Ιστορικό”. Εκεί θα εμφανίζονται σε μία λίστα τα συμβάντα που έχει συμμετάσχει και έχουν ολοκληρωθεί. |